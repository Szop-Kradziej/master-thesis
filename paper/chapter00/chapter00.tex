\chapter{Cel pracy}

W~ramach pracy magisterskiej rozpatrywany jest problem weryfikacji pracy studentów nad zespołowym projektem informatycznym.
Zadaniem każdej z~grup jest wykonanie, podczas trwania semestru, tego samego projektu.
Studenci przybliżają się do jego ukończenia przez zaliczanie kolejnych etapów.
Przykładem takiego przedmiotu mogą być między innymi ”Podstawy Programowania”, prowadzone na wydziale Elektronicznym i~Technik Informacyjnych (WEiTI) Politechniki Warszawskiej.

Obecnie proces weryfikacji cząstkowych wyników jest czasochłonny.
Nie tylko ze względu na dużą liczbę studentów uczestniczących w zajęciach, ale również z powodu indywidualnego rozpatrywania rezultatów poszczególnych zespołów.
Przedstawienie prowadzącym wyników cząstkowych oraz końcowych przez studentów również może okazać się czasochłonne i~kłopotliwe.
Manualne uruchamianie programów na prywatnych maszynach zajmuje czas.
Jednak często podczas prezentacji prac występują nieoczekiwane błędy np. niepoprawna konfiguracja środowiska, niewłaściwie wybrany plik z~przypadkiem testowym czy problem z siecią.
W przypadku gdy studenci proszeni są o~zaprezentowanie integracji swoich modułów prawdopodobieństwo wystąpienia błędów rośnie.
Kolejnym napotykanym problemem jest fakt, że studenci nie pracują systematycznie podczas semestru.
Może to wynikać częściowo z~braku posiadania przez nich oficjalnej wiedzy o~aktualnych postępach innych grup.
Powyższe zagadnienia są tylko częścią trudności z~jakimi spotyka się prowadzący podczas procesu weryfikacji pracy studentów.
W rozdziale \ref{intro} zostały szerzej omówione motywacje do powstania pracy.

Proponowanym rozwiązaniem powyżej przedstawionych problemów jest wprowadzenie platformy, wspomagającej weryfikację pracy studentów.

W ramach pracy zaproponowano, zaimplementowano i zbadano narzędzie pozwalające na lepszą automatyzację procesu oceny postępów uczniów.
Stworzona platforma składa się z trzech podstawowych modułów:
\begin{itemize}
    \item GUI (ang. Graphical User Interface) prowadzącego, będące interfejsem webowym. Umożliwia ono zarządzanie projektami oraz podgląd postępów studentów.
    \item GUI studenta, będące interfejsem webowym. Pozwala na dodawanie i~uruchamianie programów oraz przeglądanie otrzymanych wyników.
    \item Serwis umożliwiający przechowywanie danych oraz uruchamianie programów dla wskazanych przypadków testowych.
\end{itemize}
Rozdział \ref{chapter:interfaces} zawiera szczegółowe opisy i~instrukcje użytkowania dostępnych dla prowadzącego i~studentów interfejsów (GUI prowadzącego oraz GUI studenta).
Opis techniczny platformy, będącej proponowanym rozwiązaniem, znajduje się w~rozdziale \ref{chapter:platform-technical}.

Badania i weryfikacja platformy zostały opisane w rozdziale \ref{chapter:research}.
Weryfikacja odbyła się na podstawie uruchomienia na platformie historycznych programów studentów i~analizie otrzymanych rezultatów.
W celu zbadania platformy zasymulowano dwa typy projektów.
Pierwszy z nich jest projektem analogicznym do projektu wykonywanego przez studentów w~semestrze zima 2018 w~ramach przedmiotu ”Podstawy Programowania”.
Drugi typ zadania jest autorskim pomysłem i~ma na celu symulację zmiennego i~złożonego środowiska pracy.

W~rozdziale \ref{chapter:conclusion} zostały przedstawione wnioski z~implementacji i~badań platformy.
Omówiono również możliwości usprawnienia i~dodania nowych funkcjonalności, które mogłyby posłużyć do rozszerzenia pracy.





